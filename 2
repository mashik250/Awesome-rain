দুই কোটি টাকার পোশাক (ইউনিফর্ম) সেলাই করার জন্য দিয়েছেন বান্দরবানের দুর্গম রোয়াংছড়ি, রুমা ও থানচির কেএনএফ। অথচ দাবি করা হয়, তারা বঞ্চিত! ১৪ হাজার বম জাতি থেকে গঠিত হয়েছে কেএনএফ নামক সশস্ত্র সংগঠন। 

গত ১৭ মে চট্টগ্রাম নগরের বায়েজিদ বোস্তামী থানার নয়ারহাট এলাকার রিংভো অ্যাপারেলস থেকে পাহাড়ের সশস্ত্র সংগঠন কুকি-চিন ন্যাশনাল ফ্রন্ট (কেএনএফ)-এর ২০ হাজার ৩০০ পিস ইউনিফর্ম উদ্ধার করেছে পুলিশ। ২ কোটি টাকা চুক্তিতে ইউনিফর্ম তৈরির কাজ নেন রিংভো অ্যাপারেলস। 
যে পোশাক শুধু সেলাই করতে লাগে ২ কোটি টাকা, তার কাপড়ের দাম এবং অন্যান্য আনুষঙ্গিকের তাহলে দাম কত? কেএনএফ কথিত অধিকারে নামে সশস্ত্র সন্ত্রাসী কার্যক্রম না করে যদি বিপুল এই অর্থ ১৪ হাজার বম জনগোষ্ঠীকে বণ্টন করে দিত আমার মনে হয় দুর্গম এলাকায় এই জাতির কেউ আর পিছিয়ে থাকত না। 
আর যারা কেএনএফ কে নিরীহ অসহায় বলে তাদের আন্দোলনের প্রতি সহানুভূতি দেখাচ্ছেন তারা সুশীলতা বাদ দিন৷ ২০ হাজার ৩০০ পিস পোশাক যদি তারা সেলাই করতে দেয় তাহলে তাদের সদস্য সংখ্যা কত হতে পারে? 

আরো রয়েছে, জেএসএস, ইউপিডিএফ, মগ লিবারেশন আর্মি, সংস্কার এম.এন ও গণতান্ত্রিক বর্মা৷ এই সংগঠনগুলোর অস্ত্র, জনবল, চাঁদার উৎস বা প্রকৃতি ও অর্থনৈতিক শক্তির বিষয়ে রাস্ট্রের ন্যূনতম প্রস্তুতিও রয়েছে বলে মনে হয় না।

- সোহেল
